Дэ ди анэр гугъу ехьами,
Гъащӏэм гугъуу къэпсэуами
Гушхуэ иӏэу къыщӏэкӏащ.
Зэман гугъум къэмылынджу
Акъыл дахэ ябгъэдэлъу
Бынибл хипӏыкӏащ.
Ину фӏыщӏэ дэ пхудощӏыр!
Жьыщхьэмахуи уэ утщӏыну,
Блыри дэ деувэлӏащ.
Умыдзыхэ анэ дыщэ
Псоми фӏыуэ удолъагъу
Уи щӏалэгъуэм гугъу уехьами
Жьыщхьэмахуэ утщӏыжынщ.
Уи ныбжьэгъухэм уемыхъуапсэу
Къэна гъащӏэр епхьэкӏынщ.
Бын гуфӏэгъуэм ухэмыкӏыу
Дэ удгъэпсэунщ…
Адэ-анэм пщӏэ яхуэтщӏыу,
Хабзэ тхэлъу, намыс тхэлъу,
Зы мыхъумыщӏи къытхэмыкӏыу
Блыри дыщэу дупӏыфащ.
Упсэухукӏэ ди анэ дыщэ
Жьыр къыщепщэр умыщӏэн.
Лъагъуныгъэу дэ пхудиӏэр
Зэи мыужьыхын.
